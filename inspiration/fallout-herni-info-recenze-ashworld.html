<h1>Recenze - Ashworld</h1>

<div> <img src="ashworld-1.jpg"> </div>
<p>
Ashworld je skvělá online hra polských nadšenců. Je anglicky, jen občas narazíte na nepodstatnou polskou hlášku. Ale co, pokud už se bez ní neobejdeme, polsky snad slovíčko rozumí každý, že?
<p>
Takže o co jde? Vezmu to hopem. Vytvoříte postavu, počkáte, až přijdou akční body (za každou hodinu získáte jeden) a pak už jedete. Akční body využíváte především k boji, plnění úkolů, cestování a hledání věcí. Něco, například obchodování či mluvení s nehráčskými postavami vás akční body díkybohu nestojí.
<div> <img src="ashworld-2.jpg"> </div>
<p>
Boj je asi nejdůležitější činností ve hře Ashworld. Čím více jich vyhrajete, tím máte více zkušeností a zátek. A jak boje probíhají? Vlastně úplně jednoduše. Dáte své postavě do ruky nějakou zbraň (máte-li), oblečete ji do brnění, vyberete si nepřítele, kliknete na tlačítko pro start boje s vybraným soupeřem. A? A co? Podíváte se na výsledek boje a můžete vybírat dalšího soupeře. Že jsem nepopsal samotný boj? A co chcete popisovat na kliknutí na jedno tlačítko? Boje jsou provedeny tak, že po zaútočení na nepřítele se před vámi už jen objeví výsledek boje. Prosté a jednoduché.
<p>
Můžete taky plnit úkoly, ale to není taková legrace, jako bojování. A co se týče cestování, toho zase příliš nevyužijete, jedině v případě, že budete shánět nějakou specifickou výzbroj.
<p>
Po grafické stránce je hra velice jednoduchá, tudíž to v pohodičce běží i na ultra pomalém připojení. A hratelnost? Geniální. Tuhle hru jsem si naprosto zamiloval a hrál bych ji pořád, je prostě skvělá.


<p class="podpis">HHPZ</p>
